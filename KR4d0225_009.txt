# -*- mode: mandoku-view; -*-
#+TITLE: 艾軒集
#+DATE: 2015-08-24 23:59:41.994096
#+PROPERTY: ID KR4d0225
#+PROPERTY: BASEEDITION WYG    
#+PROPERTY: JUAN 卷九
<pb:KR4d0225_WYG_009-1a>¶
欽定四庫全書¶
　艾軒集巻九　　　　　　宋　林光朝　撰¶
　　墓誌銘¶
　　　敷文閣待制開國宋公墓誌銘¶
莆之南北隅可一日而至壤地為甚狹而衣冠爼豆所¶
自出是必有老成人者為之根柢宇宙百年幸哉一二¶
見之故敷文閣待制莆田縣開國伯宋公年七十八以¶
疾終来歳十一月甲申葬之南郭二十里公之先系来¶
<pb:KR4d0225_WYG_009-1b>¶
自固始有曰駢者官至主客員外郎子為仁魯起居舎¶
人徙於莆自是數世有家法公於宣徳郎揚州觀察推¶
官諱堂為曽大父贈中奉大夫諱琳為大父贈通議大¶
夫諱現為父公諱棐字裁成以政和五年擢進士第調¶
福州士曹掾移寧徳縣令人惜公之去為立祠尸祝之¶
又歴餘干卲武兩縣所至有名迹前時多事聚落竊發¶
有劇賊張遇者轉攻所在勢欲向餘干一夕諜者来以¶
公之畫為早定從間道引去又有毛湼龍范將軍者各¶
<pb:KR4d0225_WYG_009-2a>¶
為束手不敢持兵然所遇須丁彊一不如意即裂㗖食¶
之道出邵武公乃聽空縣逺去及其来無所取是夕鼓¶
譟直至卧内公徐起遣譬之終不為調一夫及差主管¶
行在官告院遂為尚書郎扈從幸建康因留搃領大軍¶
錢糧時張韓兩軍號百萬飛書趣調不容一瞬公於迫¶
卒應酬之地常若有餘力是時通議公及母碩人陳氏¶
為高年公乞移所遷官加通議五品服從之遂懇求補¶
外得江南西路轉運判官以憂不及赴服除主管台州¶
<pb:KR4d0225_WYG_009-2b>¶
崇道觀未滿遭内艱於是當路者多顧忌公再領祠及¶
起家知通州移兩浙東路提㸃刑獄公事江都被邊使¶
者日相望公處之如無事以太府少卿召遷太常少卿¶
顯仁皇太后上昇斟酌典故一出公手遂權禮部侍郎¶
㑹朝廷謀帥越即以公為集英殿修撰出知紹興府兼¶
兩浙東路安撫使公之使浙東也嘗攝府事唯整頓大¶
要不事文書比再至越人安之屬淮上騷動聲揺近輔¶
或欲募兵聚粟益戰艘為多方之説公從容無懼色至¶
<pb:KR4d0225_WYG_009-3a>¶
是帖然乃力祈去除敷文閣待制提舉江州太平興國¶
宫自此徜徉故里凡五年有為公築第僅容旋馬而公¶
自以為太過覧書巻不停手道往古興廢悉貫穿為有¶
用之語上辛之郊所得補任因以官其弟之子苕補泉¶
州南安縣尉居一歳以疾疢上章納禄有詔増秩聽致¶
仕公和易寛通若可狎而不可犯卒然而問未嘗不得¶
已為繆語每惡聞人過終不肯出一辭可否州縣事及¶
當官唯吾意所出雖要人勢家不能奪也公為郎時攬¶
<pb:KR4d0225_WYG_009-3b>¶
衣出迎客後二十年公益貴顯有詣公者亟就舎公之¶
車且及門矣公長於尺牘年且八十每自作故人書有¶
所問弔一如少年時我數問公疾公以旦莫之人且整¶
冠危坐一舉手無弛容公未嘗以私問人人亦不敢干¶
以私故於其死之日門無雜弔者所配為朱氏封碩人¶
二子煜右通直郎權通判南劍州軍州賜緋魚袋炳將¶
仕郎女四人方廷贄李英仲林天覺李尹仲其壻也英¶
仲右宣義郎尹仲右迪功郎孫曰簡曰篆並將仕郎炳¶
<pb:KR4d0225_WYG_009-4a>¶
及簡前公卒煜以公之行事屬我為之銘且固辭公為¶
先逹無缺徳而付之名位不足以動人者逺日且来乃¶
為叙其事於乎悲夫公之出處太史所書平生之言散¶
之州里有偶然得之者可以為終身無過之人噫吁三¶
歎而為之銘其辭曰¶
是維可書百耳所聞其或不書聽之云云斯墳三品約¶
諸奉常尺度所出無或誇張暠暠有銘是之取耳瞞然¶
一辭公以為恥¶
<pb:KR4d0225_WYG_009-4b>¶
　　　巴陵史君方公墓誌銘¶
莆之耆舊彬彬可録至是凋殘為可弔也已春正月巴¶
陵郡守方公卒公諱擴字端立於莆為望姓長官有子¶
六人公為適出工部直下孫也曽祖諱謹㣲贈吏部侍¶
郎祖諱革終然晦處父諱希叔累贈右朝散大夫母宜¶
人黄氏大夫公通三經字説為時輩所敬從之游多顯¶
者有二子長曰柔立負雋才公早歳以父兄為師友不¶
去户庭而所學有根株紹興二年擢進士第授南䧺州¶
<pb:KR4d0225_WYG_009-5a>¶
保昌縣尉南䧺於汀贑為接連人多梗悍一歳不熟即¶
去而為盗公嘗一至賊壕遇莫夜不即入有来覘者公¶
方熟寐遲明乃發柵是不過一二言而决耳左司諌韓¶
公璜尚書郎林公説持節南海屹然不可犯獨於公交¶
口薦之循從政郎差建寧府建安縣丞用薦者改宣教¶
郎知福州閩縣轉奉議郎知温州平陽縣轉承議郎賜¶
五品服公之為邑如治家舍竟日坐庭中聽民訟如對¶
家人可不之辭故昏田節目随意可見鞭杖無所用時¶
<pb:KR4d0225_WYG_009-5b>¶
州郡苛急夏稅輸一絹率至萬錢公以為賦調倍蓰也¶
寧忤上官此必不可及侍郎張公九成尚書王公大寶¶
相繼来永嘉而公之説為勝時有健訟者辭連州縣部¶
使者来覆驗反以平陽麗水有善狀同白之朝有㫖増¶
秩滿後且優擢之特授朝奉郎通判臨安軍府事累遷¶
朝奉大夫都輦治中往往多為丞郎公唯求外補遂得¶
知岳州前時兵興學館多闕士子至流寓他州薦送舊¶
籍從而减削公為之増復其數㳂江表裏巴陵為重地¶
<pb:KR4d0225_WYG_009-6a>¶
公嘗條利害凡十三事以内治為急而後攻守之技可¶
以次第施行之轉朝散大夫天子受内禪覃恩轉朝請¶
大夫乾道元年主管台州崇道觀明年公裁六十以疾¶
甚頃刻即死尚捉筆為丹邱别乗歐陽君作挽柩歌辭¶
公平生無雜想積官至二千石奉養如布衣時每得一¶
食視之為有餘必於親戚故人分剖而食之死之日有¶
道其事乃至出涕者故人来調貲費窘束貸之錢三十¶
萬一日聞其死以書来唁我云此季艾之友也所恨與¶
<pb:KR4d0225_WYG_009-6b>¶
之交甚淺可以此錢賻其䘮吾嘗以是事寘之心骨公¶
如先我而死當為公書之昨者秩滿囊中無留錢一夕¶
敦匠取布帛為絞紟且不足公娶通判廣州蔡君元璋¶
之女贈宜人男四人伯逹前贑州信豐縣主簿仲忽前¶
撫州司户叅軍季隨以遺澤當補官季騧及二女並㓜¶
孫男三人孫女一人以三年冬十一月壬申葬公於八¶
瀨之西原諸孤哭而請銘我於公定交三十年則斯銘¶
也不得為徒爾噫吁涕下而銘之其辭曰¶
<pb:KR4d0225_WYG_009-7a>¶
維是恬風一何翩翩尺寸即上有所不然公為静者所¶
觀在是有此一編何如阿畤君山之顛白波揺揺我作¶
斯銘如彼大招¶
　　　正字子方子窆銘¶
子方子次雲葬之西郭大平之原去之千歳當有按圖¶
而問者於乎子方子弭然而長曳然而彊弇然而張&KR0869;¶
然而揚縁尺寸而下又下之而人以為髙自視若無所¶
用而人以為簡闖門見客如不欲出而人以為誇子方¶
<pb:KR4d0225_WYG_009-7b>¶
子長於我先我而聞道吾事之猶吾兄我於弱年邂逅¶
得子飲酒可至數斗後五年客錢塘語及𥞇阮李白石¶
曼卿不覺踊躍道其事子謂我翥今也不然一等人物¶
可以同出於舞雩之下則翥也唯恐後翥今也不然我¶
聽此語如宿酲欲去是非之心盖自此分矣子東還我¶
留苕霅見一二長者鹽官施廷先吾與之定交此為子¶
之所畏者我得一人曰陸子嘗語陸子於子之前又一¶
人蓬絫而去乃為施子之友嘗寄食於洞庭之上則予¶
<pb:KR4d0225_WYG_009-8a>¶
忘之矣子於莆為故家即金紫光禄大夫諱峻之曽孫¶
也其大父諱元宷故宣義郎父諱命與鄉書終其身不¶
至京都子六歳而孤多所通解書巻一過目即貫穿下¶
筆有軼語嘗於州里為首選然實非其志也有隐君子¶
翁深父者子多往從之始調閩清縣尉到官三百日自¶
是闔門跌宕於風煙無人之處一第三十年所書裁三¶
考有㫖召對除秘書省正字凡九月以風聞論事聽外¶
補子初来都下齒甚壯伊水之役有周先生者以子為¶
<pb:KR4d0225_WYG_009-8b>¶
豪傑子之道古非縁章句而終不肯著書有所吟冩多¶
出於偶爾不以為長技當使孟浩然陸龜䝉恍然一見¶
之子於羣處如覊束有寒蟬野鶴蕭&KR1065;出俗之度子之¶
膏肓乃在是而所得毁譽當不出是耳所配為劉氏先¶
數月卒友陵逆其婦以来乃為天水趙徳莊之女徳莊¶
重所以相友者今為右司員外郎從我呻吟於原上如¶
黄景運者子以其女妻之次嫁鄭樘次未嫁子之死哭¶
之累夕来者哭於我吾有兄之䘮未出户子之窆有日¶
<pb:KR4d0225_WYG_009-9a>¶
則將齊衰以往我弔也與哉戍来趣銘噫吁涕下廢一¶
食為之銘其辭曰¶
隨時三年時去我走去時三年時在我後有是言哉維¶
子之故長松十畆下有伏兎白日何私銘子之墓¶
　　　西軒先生窆銘¶
谷日子陳子以三年春正月已酉窆之於天竺之野客¶
有来會葬請子之遺書夫金之良者與玉同色此書為¶
必傳子之學不縁師授其視横渠為同時獨曉者子諱¶
<pb:KR4d0225_WYG_009-9b>¶
昭度字元矩以左奉議郎差知福州長樂縣噫吁悲哉¶
古之人如陳太丘元魯山一等姓字不可埋沒吾當誌¶
子之墓而以是銘也納諸坎其辭曰¶
謂之筆定何纂纂獨視丘樊乃無伴翩然来者銘諸欵¶
　　　惠安丞陳君墓銘¶
三十年二月六日林某哭其友於来寄之原盖其屬棺¶
已再夕也於乎吾毅夫年裁四十有七而聲名既老一¶
時流輩多慕尚之毅夫之所憂豈為弟妹故人以夫天¶
<pb:KR4d0225_WYG_009-10a>¶
下一切干吾心者當其憂也曽不知&KR0245;胾之可以飽衾¶
席之可以安也古者處士且有以易其名吾於毅夫出¶
處次第而書之將以赴之范史君未易月史君且死吾¶
不欲遷吾心故於其窆也道其所以然去南郭五里有¶
所謂萬石浮圖其絫步東迤是為左宣教郎知泉州惠¶
安縣丞子陳子諱士宏之墓銘之曰¶
見人之長而不惡遇人之短而不怒望人以其新與人¶
以其故物其&KR1686;哉我何忤非曰林宗其叔度後乎千歳¶
<pb:KR4d0225_WYG_009-10b>¶
猶旦暮¶
　　　仙游知縣趙君墓誌銘¶
左朝請大夫諱士邵之後曰不冺是為濮安懿王四世¶
孫右監門衛大將軍貴州刺史天水郡開國侯諱士棫¶
第五子也以近屬賜名累官至忠訓郎始用族父遺澤¶
改授右迪功郎泉州惠安縣尉覃恩循右修職郎適海¶
上有剽鹵一夕得之州上其狀改右承務郎知仙游縣¶
後一歳卒於官年四十有七仙游凋廢如敗裘壞絮不¶
<pb:KR4d0225_WYG_009-11a>¶
可補剔又如亂絲不可解枯株不可斵十年文書㫁决¶
者過半井邑所入並縁吏手往往不由公帑而聚之私¶
家吏亦以此破産令長不以秩滿而去者屢矣君来此¶
數月每欲去一弊籌之終夕或累夕未已也竟以此得¶
疾吁可悲也夫君之疾甚欲謁醫而去邑下奔走来白¶
郡乞留君君之治邑不事追呼而緡錢自来不費鞭抶¶
而訟牒自减則官幾何時如蹶者復張仆者卒然而起¶
也鄭東老從我㳺以君之治狀為可法聚其文移得一¶
<pb:KR4d0225_WYG_009-11b>¶
編方耒以君之語来謂此直空言要之寛猛先後唯所¶
用之耳師徳同産兄弟有六人不&KR0034;以兩女屬君令擇¶
新進士有時名者嫁之乃以歸方耒君於然諾不可變¶
每見空乏為我輩即分衣剖食惟恐後榮國太夫人自¶
仙游還三山愁歎不肯食不敵以尚書郎乞補外乃聽¶
持節来閩部不嗄逆其柩我弔之道隅後數日以書来¶
謂秀峰先塋之旁且得卜以弟兄於我為雅故屬我以¶
銘君娶成忠郎張鞶之女二子曰善覧善鍳並保義郎¶
<pb:KR4d0225_WYG_009-12a>¶
君之治邑件件為可書死之日聞有野哭者君之才具¶
未及展此銘之不可後也吁嗟乎銘之其辭曰¶
維迫而紓維瘠而腴荆莽之虚乃為通涂是而可書以¶
是長吁此石不枯夾之兩隅¶
　　　左承事郎方君窆銘¶
方氏綿眇盖自黄帝以来今在莆田為重姓也歴長樂¶
尤溪古田三邑曰長官公諱庭範實生六子為一時顯¶
者長曰員外房次少監次著作次户曹次郎中次正字¶
<pb:KR4d0225_WYG_009-12b>¶
郎中公諱仁載有贈吏部侍郎諱諮於郎中公為門子¶
也門子有子諱慎言右諌議大夫其後子姓因官散處¶
有直下兩孫大曰昨次曰晦從里人林某學以母憂衰¶
麻不出户過禫數夕走三十里哭而告我以先君子堙¶
伊紆郁有所不得騁而吾母三十年苦心之語惟先君¶
子是似所以有待先生一二言者某昨去素冠有以干¶
吾抱不得辭君諱岡字季山弱歳孤出去兩學為聞人¶
曽大父諱蘋駕部員外郎於諫議為第四子大父諱希¶
<pb:KR4d0225_WYG_009-13a>¶
益將作監主簿父諱燾未及仕駕部有支子早時不慧¶
君於諸孫合補官固避不肯受及擢進士第尚無恙君¶
一命十二歳適當靖康建炎間闗戎馬之日歴官為最¶
淺以左承事郎充留守司檢㸃斥候官衝寒得疾死於¶
吳門以手書一紙遺其母道南望終訣心骨㫁折出語¶
不少亂時紹興五年正月十有八日也君以直諒聞每¶
晏坐緩步端視屹立羣居器異之意之所不安若將凂¶
我者海内故人是為豪傑一二輩天性友悌視其兄如¶
<pb:KR4d0225_WYG_009-13b>¶
父行兄既歿視寡嫂如母行君之死太夫人黄氏嬰疾¶
且數歳君之夫人朱氏事太夫人一等君之在母旁也¶
太夫人已卒事有以導夫人者且以伯仲從此當分剖¶
異炊矣伯氏惟一子吾有二男二女二女以當一男則¶
析之為四夫人有其三焉夫人聞是語悲噤不能對遂¶
以語姒氏且哭曰今兹泉下弟兄得無如他日乎曰裂¶
其貲甲乙取之兩兒各有立長女嫁鄭迪次嫁李杞以¶
三十年冬十月奉雙柩合葬於松山之原嗚呼有是哉¶
<pb:KR4d0225_WYG_009-14a>¶
銘其可已乎銘之曰¶
夫之逢婦之從維其躬殖而丰旅童童邱斯崇耿何窮¶
　　　右承務郎致仕劉君墓銘¶
莆之為郡二百年雖以州名其實一大縣也原畛如繩¶
㕓里如櫛十室五六無田可耕故老所傳習惟以一藝¶
誨其子如豳人之稼燕之擊劍越之操舟邯鄲之市門¶
也道其所從来乃有故家喬木為之先右承務郎致仕¶
劉君彦竒其先自麻沙徙於莆所築之室最為近古舊¶
<pb:KR4d0225_WYG_009-14b>¶
劵可辨盖自唐保大以来也左宣教郎湖州烏程縣丞¶
諱佖佖之弟傳以其子覺少尹贈奉議郎異時北郭以¶
儒學聞今一區之宅猶或蕭森如子雲室廬也君於烏¶
程為直下孫少游塲屋能通字説偏旁之學舎是而教¶
子有子曰統凡三與薦送曰綽於隆興元年擢進士第¶
調福州永福縣尉曰昭逺今為太學生君以中子引年¶
之澤所配封孺人朝廷方以孝理發而為綸誥且及昔¶
人謂君子有三樂今既錫友諒以文階而又寵鄭氏以¶
<pb:KR4d0225_WYG_009-15a>¶
命婦所以使綽得以樂其樂也於是侈上之賜即其西¶
隅為樂樂軒女子適王汝舟次適鄉貢進士鄭士表次¶
許嫁李氏君平時莊重不出一語毎遇稚子一如老成¶
人丘里族黨知其為長者有姊之䘮哀慟得疾竟以是¶
不起吾於綽為曲江同年且將為同僚君嘗失喜為吾¶
伯兄道之伯兄葬之来月而君已徹宿奠矣卜其兆為¶
佛嶺之原閭巷耋艾日以凋减如曉星秋葉可為悲慨¶
此銘之所由作也乃銘之其辭曰¶
<pb:KR4d0225_WYG_009-15b>¶
負米哀哀来席葵所得禄米欠晨炊朝踏府門夕涕洟¶
將母来諗歌此詩¶
　　　承奉郎致仕囘年林府君墓碣¶
某於淳熙二年五月以提㸃刑獄逐捕来大庾有㫖移¶
外計及是事竟自真陽到畨禺嫁反之家凶問沓来為¶
之廢一食又赴以吾族諸父致政承奉囘年府君以秋¶
八月辛酉卒乃哭之羸墻之東逾月褒以書来酸痛滿¶
紙且屬我為一碣吾數年来未嘗誌人之墓而此碣不¶
<pb:KR4d0225_WYG_009-16a>¶
可已也府君諱國鈞字公秉早時游場屋率不合自三¶
舎法罷浮湛里陌胸腹平曠無他畦畛其於酬酢惟吾¶
意所在初無决擇謂人每羡長年至飲餌丹石昔者盧¶
鍊師為我言之五年五十即買棺待死耳又謂人有停¶
柩三十年者非其力不足也將以求利逹也使是而可¶
求即隂陽家者且自為之矣吾向者卜親壟去吾廬無¶
尋丈之逺他日葬我當以我為法某早歳所聞有此一¶
二事後二十年府君且益老時或呼燈作細書奕奕可¶
<pb:KR4d0225_WYG_009-16b>¶
數適逄孝理之日以其子嘗由里選版授廸功郎致仕¶
是二子身為布衣而高堂已服命士之服及為九品官¶
以赦下聽加封承奉郎又於儀曹有定制且錫之緋衣¶
銀魚此千歳一日也充調南安軍司户恭軍褒為建寧¶
府司法参軍為人父者見其子以科目進固亦不少至¶
如耆艾之年纔見二子隨計吏走中都又積三十年之¶
久乃以文學相次補官而吾之筋力尚如昨此亦人世¶
所創見也以三年冬十月乙酉葬之囘年手植之栢已¶
<pb:KR4d0225_WYG_009-17a>¶
成拱把望故壟可數百歩平生一切事念慮所不到悉¶
如所欲况其所欲者乎白湖去城三二里舊有浮梁紹¶
興初伐石海上欲髣髴泉之洛陽橋一時有力者又欲¶
移此橋於木蘭陂之下謂是處江流且縮而兩隄突起¶
囘年以為此説正相反唯江濶岸平則無喧豗撞擊之¶
患已而橋成今且五十年矣是役也紅泉之人不受力¶
而回年之力為多先是婚嫁裁畢即以家事屬之二子¶
杖屨徜徉惟横塘别墅耳有女子六人皆嫁士族曰國¶
<pb:KR4d0225_WYG_009-17b>¶
子監主簿鄭耕老次朱陟次朱㢘次新知徳慶府高要¶
縣余武康次鄭淳次宋久孫男曰浦曰愷曰恂曰怡曰¶
忻曰縂又有曽孫數人孫女擇所歸又有外曽孫數人¶
嗚呼斯翁之去吾族也如百年根株一夕而蹶即前輩¶
純古之俗何從見此為可哀也已某自嬰孩時聞城山¶
之下有族祖年且九十四與吾曽大父大父游在族黨¶
中情合而意通此其最者回年於族祖諸父行也回年¶
視我為有恩者臨别去且祝我數以書来訪問死者吾¶
<pb:KR4d0225_WYG_009-18a>¶
自章貢道豐城聞其葬有日歴歴出涕沾衣裾乃為之¶
銘其辭曰¶
狂卒夕閧火延譙門兒女驚白耳如不聞人心幾㣲發¶
諸其面誰其造次而不為他説所變是之謂有衍其年¶
有妥其原有瞱其鐫者也¶
　　　朴軒處士埋銘¶
衣冠行偽師法不傳本真一失蕩然莫返吾郡有石門¶
丈人者如氷玉潔異不受塵泥倦游東還十年不出户¶
<pb:KR4d0225_WYG_009-18b>¶
逺近學者皆歸之某在髫孺時鄰人父兄能道説石門¶
寢處食飲之節年更長得一見處士朴軒且與言日中¶
不能去吾嘗聞處士走百里從石門游於其所好終身¶
不易初来石門所與俱學者以次拜先生矍然離席至¶
處士獨拜床下先生初不令止處士於莆田為林氏諱¶
孝謹字彦信自唐邵州刺史而下更十世曰昭度實生¶
故閩清縣尉曰嗣宗即其大父閩清生考君諱圭弗克¶
夀處士㓜而孤事其母無所欺墻門雜果有先熟者母¶
<pb:KR4d0225_WYG_009-19a>¶
所未嘗食雖掇拾滿户下不令兒曹輙食之伯仲早歿¶
善視稚弱其力甚至以寛厚長者之言引鑿䟽决使之¶
為通才由進士第曰觀盖其仲之子也初娶陳氏後娶¶
龔氏俱為聞家有子二人曰復曰䝉質厚强學一女習¶
浮屠法紹興二十有五年年六十二矣九月辛未以疾¶
卒未死數日曰吾旦暮人耳所欲見龎公故編又謂所¶
親者曰吾當自力吾淹病數月無一夕惡夢處士與客¶
語澁訥若不足人或一見之鄙慢之色機擭之心至是¶
<pb:KR4d0225_WYG_009-19b>¶
都盡晏處一室於其弟為同好出入佛老窮竟㫖歸繫¶
辭論語中庸大學有所謂曉然不可亂者叩之而聲應¶
索之而圜轉其於師友所由来如是也世所傳管寧遇¶
惡風幾覆舟謂我嘗一朝科頭三晨晏起過必在是也¶
處士䟽食飲水三十餘年雞未鳴而起每至夜卧不脱¶
巾疾既甚捉衽束帶如他日乃悟管寧應有是語去&KR0941;¶
止一月徹殯以来歳葬於縣之平洋村其子嘗學於林¶
某因泣道逺日既得卜將託之文辭噫仁人哉所欲自¶
<pb:KR4d0225_WYG_009-20a>¶
埋晦来者無述焉歔欷三歎而為之銘其辭曰¶
嗚呼斯人也終然宇宙而無愧者爾&KR3680;&KR3680;兮謂我悶悶¶
兮去之五百歳其人若存兮¶
　　　處士朱君墓銘¶
處士朱君廷實自三舍法罷去便有衡門終焉之想某¶
来白石一日過門及去整冠不解帶語家人曰子林子¶
必然過我某以他客日向昳君見我来無减容某之徒¶
有黄芻者君一見即灑然向之芻執母之䘮呻吟草草¶
<pb:KR4d0225_WYG_009-20b>¶
筵君使其子棠裹粮從之處且戒之曰吾非以而輩專¶
誦説然也盖欲知有如是人者君有弟愈及子槩及仲¶
之子㮚齒或先於芻毎見芻必改貌芻於人不茍合君¶
歸之食若衣則受之無他辭芻一第即死君每以語人¶
多出涕君益老書編不去手嘗卜夀藏於先父之壟他¶
日以語我慤從先父母之命得一埋骨處使終然形影¶
若不相離去今且纍石結瓴矣前有通隙袤數步可以¶
立兩楹將謁名於吾子某以君有仁者之聲無已則樂¶
<pb:KR4d0225_WYG_009-21a>¶
山乎從今而後宰上之木拱矣則君不得為中夀也嗚¶
噫吾嘗以是名之轉臂二十年殆如昨日也三十有二¶
年夏五月已酉以君之夫人許氏之柩来遂以掩其鑿¶
某惟君故銘之其辭曰¶
君有子以君之不可見而欲有以見君者倒海而槖之¶
桑田則山且磨矣有来者那¶
　　　鵲山碑隂¶
嗚呼悲哉吾伯兄之死三年冬十二月甲午乃出塗車¶
<pb:KR4d0225_WYG_009-21b>¶
越九日壬寅窆兄生無爵死無謚則斯銘也何為作古¶
者處士送死有銘謂其死而不沒者耳鵲山為六十翁¶
通國以為長者同此宇宙至十餘年未嘗有卒然可否¶
之者所謂惡聲何為至哉豈謂伯兄立乎無所可争之¶
域乃爾邪匾食豆&KR0245;名之所聚布㦸列鼎怨之所滿豈¶
為伯兄立乎無所可争之域乃爾邪富文先生嘗貽我¶
一巻書兄曰此何書曰此訓儉語也兄曰人事沓来一¶
或缺失即終其身不可補續口體過乎儉是將生疾多¶
<pb:KR4d0225_WYG_009-22a>¶
少厚薄唯所當然耳兄謂一家有數子當令各執一經¶
年二十時清濁自判縱使無他長亦可以雜之衣冠中¶
旁舍火起相去數十丈吾亟取書卷忽一見伯兄如他¶
日無懼色且曰災或及此何可逃吾將以五月葬伯兄¶
又卜冬十二月壬寅兄年十二三便能衣食一家遇諸¶
弟如父母於其子也吾多逺游或累月數歳槖中所取¶
給惟吾兄白頭一命三釡之想至此長絶尚謂斗粟可¶
以分剖而食之及見伯兄殆不過旬時嗚呼伯兄之死¶
<pb:KR4d0225_WYG_009-22b>¶
吾何從聞此至言也兄恬易通簡見之行事似又不縁¶
竿牘得之龔侯為同井每見吾兄必起敬又以其不茍¶
作也吾且書其一二事以附之碑隂¶
　　　桃支原李氏母窆銘¶
佩韋之夫人有可以特書者故文林郎汀州判官方君¶
諱参之女也年二十餘歸同郡李氏結髮五十載有子¶
曰喬女嫁里人李元豫夫人有令徳在族黨為摹矱先¶
是佩韋有妾乳一女胚胎不足交映傷眥睛弗旋者累¶
<pb:KR4d0225_WYG_009-23a>¶
日卒以瞈矇不得視母之愛日益弛且欲勿收之夫人¶
内諸懐中若以為已子襁藉扶負每欲出於其手晝日¶
飲食之夜則置之寢是女殆數歳往往通人意終不知¶
為他母所出也嗚呼難矣哉佩韋諱衎字元易佩韋其¶
號也自少業詩無一曰輙棄去最後得子曰溥一女習¶
空竺法喬與吾㳺溥及喬之子蒼舒景舒温舒事我者¶
也夫人有是行莆之人所喜道所是君子者曰維爾登¶
&KR0451;我心猝狂維爾出户夫人弗顧按甓而糈有懐眯女¶
<pb:KR4d0225_WYG_009-23b>¶
其如是可銘也銘之曰¶
匪邱者巻匪磨匪鐫化為瑶琨夫有是言也哉¶
　　　林兵部墓誌銘¶
紹興二十三年十二月癸酉大夫林公卒卜與夫人方¶
氏合葬於銅盤不克葬隆興元年乃改卜席麻之原以¶
十二月甲申葬其孤若思録其狀来乞銘某於義弗獲¶
辭乃叙次而銘之林氏其先光州固始人居仙游六世¶
而公曽祖晟娶洪氏隐居行義有相之者曰骨如滿月¶
<pb:KR4d0225_WYG_009-24a>¶
子孫封侯相也祖輝贈中奉大夫祖母洪氏封令人父¶
豫擢進士第歴知保徳廣信漣水邵武鄜邢冀七州贈¶
正奉大夫母碩人余氏自有識公諱師説字箕仲年甚¶
少為知名進士以次當補官推與從兄及弟既而試銓¶
曹第一調嚴州司士州為巖邑土狹而民悍朝廷既平¶
青谿盗乃作私寨聚兵為民防兵驕甚一以軍律治之¶
不得騁乃至夤縁訟之州州知其誣也欲置以法懼其¶
有他變公請攝理官數其罪因徐至柵下經畫之衆皆¶
<pb:KR4d0225_WYG_009-24b>¶
駭服樞宻李公時為守禦使公就其辟書循文林郎改¶
宣義郎知江州徳化縣道由桐廬還偶支邑有他冦州¶
民遮道乞公以治賊郡將白之朝因改建徳縣賊平轉¶
通直郎召至闕下充平秋嶺統轄官遂以公為别乗措¶
置控扼事盖防金人之南也公自新定掾及是十年不¶
去時敵人犯二浙倪從慶以遂安叛陳通以錢唐叛石¶
榮石元又弄兵於郛郭之外羽書之来無虚日州縣不¶
知兵僅無以應猝公少游河朔習邉事毎當緩急之衝¶
<pb:KR4d0225_WYG_009-25a>¶
不畏死如向時廵逺輩欲以一州一縣數百千罷卒以¶
抗滔天未易滅之敵属敵騎將畧地新定人大恐公適¶
在他邑由間道入白郡將請静以待之乃自帶十餘騎¶
出城外問其何以来曰吾受命主帥以城降者賞公叱¶
之曰吾聞國家命不聞汝命也乃狥於市而後斬之以¶
是新定之民嬰城死守無他望累遷朝奉郎通判滁州¶
未行差充兩浙福建淮東制置司参謀官拜尚書兵部¶
員外郎持節来閩中改朝散郎知建昌軍有詔二府近¶
<pb:KR4d0225_WYG_009-25b>¶
臣舉監司各一員丞相趙公薦之為廣南東路轉運判¶
官又移江西漕事知江州累改朝請大夫公之在南海¶
也適韓京以措置盗賊知循州頗驕愎不可制公數上¶
章列其姦狀後數歳陳士宏以檄来京知其為公同里¶
遂反復怒罵已而曰監司直須此老第於我少恩耳汀¶
贑谿谷盗竊時出而臨漳為甚當塗者以公知漳州未¶
到官丁太夫人憂及服除除提㸃兩浙東路刑獄事山¶
隂為管内逹宦貴人率占田取竹木不辨虚壟實為民¶
<pb:KR4d0225_WYG_009-26a>¶
害公一繩之以法不少貸以忤權近主管台州崇道觀¶
者凡六歳公曩時事塲屋不喜為新經偏傍之學晩而¶
好易取晉宋以来京房郭璞閔子明易朱易包諸家之¶
説而折𠂻以伊川康節之書公胷腸無留語每對客䟽¶
人長短如虚舟飄瓦正欲使是人聞之而我無慙色也¶
有四子長曰慶嗣早卒次若稽右迪功郎徳慶府司理¶
参軍次若濟右修職郎柳州司法参軍次若思女九人¶
長嫁右修職郎方木次李恂㮚次右從政郎傳漺次右¶
<pb:KR4d0225_WYG_009-26b>¶
迪功郎蘇維次陳驤次莊褒次為小子某婦予與公為¶
累世通家宜其銘銘之曰¶
富鄭公之奏牘而公之出語有古遺直盖於是乎取之¶
銅鞮不並世而於我實取吾將勒其大者是之謂箕仲¶
父診焉百世其来許¶
　　　龔肖之窆銘(名夢良紹興/十八年登第)¶
吾黨肖之胸腹無留藏維壼言可以列之他人况所謂¶
綢繆歡甚者肖之孤眇從同郡子林子游文字胚渾章¶
<pb:KR4d0225_WYG_009-27a>¶
句脉絡往往窮日之力有所至焉者如是數歳塲屋有¶
新聲以進士第調官南粤未逮戍遭内艱服除授筠州¶
司户参軍時太守於景文公為諸孫嘗出景文公所更¶
定舊書吳兢傳以示肖之肖之書其後頃刻如人意肖¶
之死裁四十太守哭其尸如曩時宿處者龔氏自錢唐¶
来莆更數世先君子齊賢以儒雋稱坎𡒄而死肖之嘗¶
從容語其弟曰夢良恐隊先君子之志吾兄弟一日去¶
書卷則倀倀何為者耶妻黄氏有一男一女俱穉齒從¶
<pb:KR4d0225_WYG_009-27b>¶
父昆弟茂良自官舍以書来治葬具姑姊妹之子林復¶
合雙棺窆之平洋之墟某於肖之定交且二十一年来¶
趣銘於是銘之其辭曰¶
吾將騁而徜然如是哉明月抵顱華星載憮又何闖闖¶
然如是哉往者不可作来者何可追銘之不可後也如¶
是哉¶
　¶
　艾軒集巻九¶
